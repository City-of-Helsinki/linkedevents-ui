 # **Linked Events lyhyesti**
* Tapahtumatiedot näkyvät useissa eri sovelluksissa – myös muissa kuin kaupungin omissa.
    
* Tapahtumia saa syöttää kaupungin luvalla. Niiden ei tarvitse olla kaupungin järjestämiä.

* Tapahtumalle voi antaa useita päivämääriä. Tapahtumasarjalle luodaan 
automaattisesti ylätapahtuma.

* Tapahtumia voi myös kopioida, perua ja poistaa.

* Huolella syötetyt tiedot helpottavat tapahtuman löytämistä:
    * Eri yhteyksissä ymmärrettävät otsikko, lyhyt kuvaus ja kuvaus.

    * Lyhyt kuvaus näytetään vain listoissa, kuvaus taas tapahtuman omalla 
    sivulla.

    * Jos kohderyhmä on rajattu, kerro siitä kuvauskentässä.

    * Verkkoon sopivaksi muokattu 3:2-vaakakuva, esim. 1200px X 800px.

    * Ylätasoinen asiasanoitus ja luokittelu. Käytä aina joitain suosittuja asiasanoja.

[Linkki](https://www.google.com) Linked Events -tapahtumarajapinnan käyttöehdot

Kaupungin tapahtumakalenteri [hel.fi/tapahtumat](http://www.hel.fi/tapahtumat)

Linked Events -rajapinta: [api.hel.fi/linkedevents](http://api.hel.fi/linkedevents)

Rajapinnan kehittäjäsivu: [dev.hel.fi/projects/linked-events/](https://dev.hel.fi/projects/linked-events/)

Rajapinnan palvelupäällikkö on Aleksi Salonen (@hel.fi) ja tekninen kehityspäällikkö RIku Oja (@hel.fi)


### Linked Events -tapahtumarajapinnan syöttökäyttöliittymä

### A. Yleistä 

1. **Linked Events on Helsingin kaupungin tapahtumarajapinta.** Rajapintaan syötetyt tapahtumat siirtyvät automaattisesti kaupungin tapahtumakalenteriin, palvelukartalle ja myös muihin kuin kaupungin ylläpitämiin kalenterisovelluksiin. Tapahtuman kuvaus kannattaa siksi laatia helposti ymmärrettäväksi eri käyttöpaikoissa.

2. **Rajapinnan syöttökäyttöliittymä** löytyy osoitteesta linkedevents.hel.fi. Käyttöoikeuden saa kirjautumalla ensin palveluun ja lähettämällä tämän jälkeen oikeuksien vahvistuspyynnön. Syöttöliittymää voi käyttää mistä vain ja myös mobiililaitteilla. Muokkausoikeus on oman organisaation tapahtumille.

3. **Rajapintaan saa syöttää tapahtumia** Helsingin kaupungin luvalla. Tapahtumien ei tarvitse olla kaikille avoimia, mutta rajoitukset on kerrottava selkeästi tapahtuman kuvauksessa.

4. **Käyttöliittymässä voi**
    1. hakea kaikista kaupungin tapahtumista

    2. selata ja muokata oman organisaation tapahtumia ja
    
    3. lisätä uusia tapahtumia. Toistuvan tapahtuman kaikki päivät voi lisätä samalla kertaa.

### B. Tapahtuman syöttö

5. **Lisää uusi tapahtuma:** Tapahtuman tiedot on syötettävä ainakin suomeksi. Ruotsin- ja englanninkieliset tiedot on syytä täyttää suurissa ja kielikohderyhmille sopivissa tapahtumissa.

    1. **Täytä tiedot niin laajasti ja tarkasti kuin mahdollista.** Lomakkeen ohjetekstit avustavat täyttämisessä.

    2. **Pyri aina löytämään tapahtumalle kuva.** Kuvalle voi merkitä käyttöoikeuden CC 4.0 BY [ks. selitys](https://creativecommons.org/licenses/by/4.0/) tai {`"käyttö vain tapahtuman yhteydessä"`}. Joitakin vapaasti käytettäviä kuvituskuvia löytyy osoitteesta [hel.fi/tapahtumakuvat](http://www.hel.fi/tapahtumakuvat).
    